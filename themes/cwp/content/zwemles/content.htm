<p>Zwemmen is voor iedereen.       <br>Van jong tot oud we geven zwemlessen aan iedereen. Op een leuke en veilige manier goed leren zwemmen staat bij CWP centraal.<br>CWP is aangesloten bij de KNZB en het Nationaal Platform Zwembaden/NRZ.
</p>
<p>Belangrijk is dat een kind/volwassenen door uitvoeren van bewegingsvormen in het water van de angst voor water wordt afgeholpen,        <br>zodat hij of zij klaar is om te gaan drijven. Het leren zwemmen, uitdrijven en de ademregulatie vormen de basis van het leren zwemmen.        <br>Dit alles wordt vooral bij kinderen spelenderwijs aangeboden. Daarom is een van onze doelstellingen dat iedereen plezier in het zwemmen heeft.        <br>Iemand die zwemmen leuk vindt leert veel sneller zwemmen.
</p>
<p>Voor de kinderen in de ondiepe baden zijn er speciale certificaten, zodat de voortgang ook voor hun duidelijk tastbaar is.
</p>
<p>We werken bij de meeste groepen met een volgsysteem waarin de eisen voor het Zwem-ABC zoals die zijn vastgesteld door de Nationale Raad Zwemdiploma's zijn opgenomen. Met het volgsysteem kunnen u en uw kinderen zelf de voortgang volgen op internet.
</p>
<p>U ziet in een oogopslag waar de sterke en zwakke punten van uw kind zitten. De voortgang wordt zichtbaar gemaakt dmv smileys of andere verrassende symbolen.  <br>Een lachende smiley is uiteraard een sterk punt. Ook kunt u zien wanneer deze beoordeling heeft plaatsgevonden, wanneer uw kind aanwezig was en de gegevens die wij van u in ons systeem hebben. U kunt dus iedere week op internet zien hoe het met uw kind gaat. <br>
</p>
<p>In de week na de eerste zwemles ontvangt u van ons via de mail uw eigen toegangscode en een wachtwoord. Met behulp van deze gegevens kunt u inloggen op de persoonlijke pagina van uw kind (voor anderen is deze informatie dus niet zichtbaar). Om dit te kunnen realiseren hebben wij alleen uw e-mail adres nodig.
</p>
<p>We willen u er wel graag op attenderen dat bij ons de eerste prioriteit ligt bij het verzorgen van goede en veilige zwemlessen. Het kan daarom gebeuren dat de scores niet worden ingevuld, omdat er tijdens de les geen verantwoord moment was eea op te schrijven. <br>
</p>